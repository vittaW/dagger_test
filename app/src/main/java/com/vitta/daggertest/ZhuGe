先帝创业未半而中道崩殂，今天下三分，益州疲敝，此诚危急存亡之秋也。
然侍卫之臣不懈于内，忠志之士往身于外者，盖追先帝之殊遇，欲报之于陛下也。
诚宜开张圣听，以光先帝遗德，恢弘志士之气，不妄自菲薄，引喻失义，以塞忠谏之路也。
亲贤臣远小人，此先汉所以兴隆也。亲小人远贤臣，此后汉所以倾颓也。
先帝在时，每与臣论此事，未尝不叹息痛恨于桓 灵也。侍中，尚书，长史，参军，此悉忠良死结之臣，愿陛下亲之信之，则汉室兴隆，可计日而待也。
臣本布衣，躬耕于南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，咨臣以当世之事，
由是感激，遂许先帝以驱驰。后值倾覆，受任于败军之际，奉命于危难之间，尔来二十有一年矣
先帝知臣谨慎，故临崩寄臣以大事也。寿命以来，夙夜忧叹，恐托付不效，以伤先帝之明，故五月渡泸，深入不毛。今南方已定，兵甲已足，当奖帅三军，北定中原，
庶竭驽钝，攘除奸凶，兴复汉室，还于旧都。此臣所以报先帝而忠陛下之职分也。至于斟酌损益，进尽忠言。
愿陛下托臣以讨贼兴复之效，不效，则置臣之最，以告先帝之灵。若无兴德之言，则责允 等之慢，以彰其咎；陛下亦宜自谋，
以咨诹善道，察纳雅言，深追先帝遗诏，臣不胜受恩感激。
今当远离，临表涕零，不知所言。